---
permalink: "/kom-i-gang/tilgaengelighed/"
redirect_from:
- "/komigang/tilgaengelighed/"
- "/design/tilgaengelighed/"
- "/krav/tilgaengelighed/"
layout: styleguide
category: Kom_i_gang_category
subcategory: Kom i gang
title: Tilgængelighed
lead: Webtilgængelighed handler om de principper og teknikker, du skal følge, for
  at alle kan anvende dine websteder og indholdet derpå, herunder også brugere med
  funktionsnedsættelser eller handicap.
anchor: false
description: Hjælp og værktøjer til at efterleve tilgængelighedskrav efter den europæiske standard EN 301 549 v.3.2.1.
tags:
- tilgængelighed
- accessibility
- aria
- vcag
- wcag
- 2.1
---

Lov nr. 692 af 08/06/2018 om tilgængelighed af offentlige organers websteder og mobilapplikationer (webtilgængelighedsloven) stiller krav til tilgængeligheden af blandt andet offentlige selvbetjeningsløsninger. 

Der er fire overordnede principper i webtilgængelighedsloven:

- <strong>Opfattelighed</strong>
- <strong>Anvendelighed</strong>
- <strong>Forståelighed</strong>
- <strong>Robusthed</strong>

Principperne dækker blandt andet over:

- at billeder/ikoner gøres <strong>opfattelige</strong> for skærmlæserprogrammer ved at tekstliggøre den visuelle information 
- at webstedet er <strong>anvendeligt</strong> for brugere, der anvender tastatur og ikke mus 
- at en digital selvbetjeningsløsning er <strong>forståelig</strong> ved at tilbyde validering af felter og instruktioner ved fejlindtastning 
- at websteder gøres <strong>robuste</strong> gennem korrekt opmærkning, så brugernes hjælpeværktøjer kan aflæse dem. 

Offentlige myndigheders og offentligretlige organers websteder og mobilapplikationer anses for at være i overensstemmelse med webtilgængelighedsloven, hvis de opfylder den europæiske harmoniserede standard {% include links/external-link.html linktext="EN 301 549 v.3.2.1" %}. Standardens bilag A beskriver, hvordan standarden relaterer sig til direktiv 2102/2016 om tilgængeligheden af offentlige organers websteder og mobilapplikationer, og dermed også den danske webtilgængelighedslov. Foruden de fundamentale krav i kapitlerne 9, 10 og 11, som hovedsageligt refererer til og er identiske med {% include links/external-link.html linktext="WCAG 2.1 (Web Content Accessibility Guidelines)" %}, er der en række yderligere krav i kapitlerne 5, 6, 7 og 12, som også kan være relevante i specifikke situationer. 

Læs mere om webtilgængelighed, webtilgængelighedsloven og den tekniske standard her: {% include links/external-link.html linktext="Om tilgængelig web i det offentlige" %}.

## Hvorfor tilgængelighed? 

Når dit websted lever op til kravene i webtilgængelighedsloven, er du med til at sikre, at brugere med funktionsnedsættelser kan deltage i det digitale samfundsliv på lige fod med andre. Det kan fx afhjælpe udfordringer med funktionsnedsættelser på syn, hørelse, motorik og tale. 

Større undersøgelser fra Danske Handicaporganisationer viser, at op til 30 pct. af danskerne i alderen 16-64 år vurderer, at de har et handicap i større eller mindre grad. Hertil kommer børn og ældre med funktionsnedsættelser eller handicap. 

## Vejledning og værktøjer 

### Tilgængelige billeder på nettet 

Denne guide er til dig, der vil sikre, at du har styr på webtilgængeligheden, når du håndterer billeder på et websted, i en mobilapplikation eller i et dokument. 

{% include links/external-link.html linktext="Læs vejledningen om tilgængelige billeder på nettet" %}

### Easy Checks 

Få konkret hjælp til at vurdere tilgængeligheden af en webside med en række simple tests. 

{% include links/external-link.html linktext="Lær hvordan du udfører Easy Checks" %}

### Syv hyppige fejl og deres betydning 

Få hjælp med at forstå syv hyppige webtilgængelighedsfejl, såsom kontraster, tekstforstørrelse og angivelse af sproget på siden. 

{% include links/external-link.html linktext="Læs om de syv hyppige fejl og deres betydning" %}

{:#eval}
### Evalueringsværktøjer

Der findes evalueringsværktøjer, der kan hjælpe dig med at sikre, at webindhold opfylder kravene til tilgængelighed. På W3Cs (Web Accessibility initiative) hjemmeside findes et eksempel på en liste over forskellige evalueringsværktøjer: {% include links/external-link.html linktext="Liste over evalueringsværktøjer til webtilgængelighed" %}.

Bemærk, at W3C ikke opfordrer til brugen af specifikke produkter, men at evalueringsværktøjer og oplysninger på siden kommer fra blandt andet leverandører.