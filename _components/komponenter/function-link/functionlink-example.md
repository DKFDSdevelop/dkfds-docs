---
title: ''
parent: Functionlink
order: "10"
component: function-link
componentTitle: Eksempel på funktions link
componentCode: "/kode/komponenter/funktionslink/"

---
{:.h3}
## Anvendes til

Brug funktionsikoner til at tilbyde brugeren systemfunktionalitet, som fx: print, pdf, indstillinger, etc. Funktionalitet, der ikke er essentiel for brugerens umiddelbare gennemførsel af løsningen.

{:.h3}
## Anvendes ikke til

Brug ikke funktionsikoner til generel navigation mellem sider eller til næste trin. Brug da standard links og primærknap i stedet. Anvend ikke funktionslinks til navigation til forrige side, anvend da tilbage-linket.

{:.h3}
## Vejledning

Systemfunktionalitet er fx:

- at aktivere browserens printfunktionalitet
- at ændre sprog i løsningen
- at vælge en dato i en popover kalender
- at generere en pdf
- at ændre indstillinger i løsningen
- at åbne operativsystemets mailklient
- at gemme en kladde i løsningen
- m.fl...

Funktionsikoner bør akkompagneres af et ord, der beskriver funktionaliteten. For næsten alle ikoner gælder det, at betydningen af disse ikke er entydigt givet og skal du vælge i mellem kun et ikon eller kun et ord, vil ordet altid være det bedste og sikreste valg.

Enkelte ikoner kan stå alene, hvis der fx skal spares på pladsen i en tabel. Det drejer sig fx om: slet, rediger, print, pdf og gem, der er relativt konventionelle ikoner.

Har man brug for at fremhæve en funktionalitet, fordi brugeren ikke bør gennemføre løsningen uden brug af funktionaliteten, bør man vælge at lave en tertiærknap med et ikon i, i stedet for et funktionslink. 