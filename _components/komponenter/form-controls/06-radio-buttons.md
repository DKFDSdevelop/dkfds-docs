---
title: Radioknap
parent: Formcontrols
order: 06
component: radiobutton
componentTitle: Eksempel på radioknapper
---

### Retningslinjer

#### Tilgængelighed

- Indsæt altid to eller flere radioknapper i et fieldset inklusive legend.
- Giv hver radioknap sit eget id og angiv samme værdi til det tilhørende label.
- Radioknappernes design er ændret i forhold til standardvisningen for at gøre dem tydeligere og øge deres visuelle respons til brugerens interaktion.
- Radioknappernes er gjort tilgængelige for skærmlæsere, på trods af deres visuelle design, ved at selve checkbox tagget er placeret uden for det synlige skærmområde.

#### Brugervenlighed

##### Anvendes til

- Radioknapper giver brugeren mulighed for at vælge en enkelt værdi ud fra en synlig liste.
- Når brugeren skal have overblik over sine mulige valg.
- Når listen over mulige valg kan være på en mobilvisning.

##### Anvendes ikke til

- Når brugeren skal kunne vælge mere end én værdi ud fra en synlig liste. Her skal du i stedet bruge tjekbokse.
- Du bør overveje at anvende en dropdown menu, hvis antallet af mulige værdier er for mange til en mobilvisning.
- Når brugeren skal kunne undlade at vælge en værdi.

##### Vejledning

- Brugeren skal kunne tappe eller klikke på radioknappen eller dens label for at vælge dens værdi. Den fravælges, når en anden radioknap vælges.
- Du bør opstille lister med radioknapper i lodret linje af hensyn til brugerens læseretning.
- Sørg for at der er tilstrækkelig luft omkring den enkelte radioknap, så den er brugbar på touchskærme.
- Vær forsigtig med at angive et standard valg, da det kan have en modsatrettet effekt: Brugeren kan føle sig manipuleret eller foretager ikke et bevidst valg.

