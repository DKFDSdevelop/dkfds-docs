---
permalink: /komigang/tjekliste/
redirect_from:
- /komigang/tildesignere/designtjekliste/
layout: styleguide
title: "Tjekliste til FDS"
description: "En tjekliste med 10 punkter, der kan hjælpe dig med at leve op til FDS retningslinjer."
category: Kom_i_gang_category
subcategory: Kom i gang
---
<h2 class="h5">1. Headeren skal indeholde de obligatoriske linjer og følge layoutreglerne</h2>

Headerens to obligatoriske linjer - med portallogo, NemLog-inoplysninger, løsningens titel og ansvarlig myndighed, samt mulighed for kontakt - skal altid være at finde i alle selvbetjeningsløsninger og <a href="/komigang/regler-principper-layout/#header">hele headeren skal følge retningslinjerne for layout</a>.

<h2 class="h5">2. Fonten skal anvendes</h2>

Den <a href="/design/typografi/">angivne font</a> skal anvendes.

<h2 class="h5">3. De typografiske regler skal følges</h2>

Overskrifter, manchettekst, brødtekst, links, lister, linjelængde, linjehøjde og fremhævet tekst, skal følge de regler som er <a href="/design/typografi/">beskrevet i afsnittet om typografi</a>.

<h2 class="h5">4. De specificerede farver skal anvendes</h2>

Alt efter om din selvbetjeningsløsning skal på borger.dk eller Virk, skal din løsning bruge borger.dks eller Virks primærfarve. Der skal bruges hvid som generel baggrundsfarve. Derudover skal din løsning <a href="/design/farver/">bruge farverne som anvist</a> på de forskellige komponenter.

<h2 class="h5">5. Hjørner, streger og skygger skal følge retningslinjerne</h2>

Runde hjørner er til komponenter brugeren kan interagere med (fx felter og knapper). Lige hjørner er til statiske komponenter (fx beskeder). Der er overordnet set to typer af streger at arbejde med en indre og en ydre streg. Der er også dedikeret skygger til forskellige komponenter, som kan <a href="/design/borders/">findes i afsnittet om hjørner, streger og skygger</a>.

<h2 class="h5">6. Udvalgte ikoner skal anvendes som angivet</h2>

Ikoner til beskeder skal fx altid være de samme alt efter typen af besked.<br />Accordions bruger et plus-ikon til at vise at den kan åbnes mv. Alle reglerne er at finde i <a href="/design/ikoner/">afsnittet om ikoner</a>.

<h2 class="h5">7. Der skal bruges et responsivt grid</h2>

Grid-systemet i det Fælles Designsystem er et 12 kolonne grid (desktop), præcist hvilket grid du anvender i teknisk forstand er ikke vigtig så længe det er responsivt og følger <a href="/design/grid/">reglerne for grid-systemet</a>.

<h2 class="h5">8. De komponenter du bruger skal fungere som beskrevet</h2>

For at sikre en konsistent oplevelse på tværs af løsninger og portaler, er det vigtigt at de enkelte komponenter opfører sig ens, således at brugeren ikke skal være nervøs for om en ellers velkendt komponent pludselig opfører sig helt anderledes og dermed skaber utryghed. <a href="/komponenter/">Reglerne for de enkelte komponenter er beskrevet i afsnittet komponenter</a>.

<h2 class="h5">9. Plugins skal passe visuelt ind i designet</h2>

Bruger du en tredjeparts plugin, skal du sikre at de visuelt passer ind i designsystemet. Det vil sige at du skal gøre brug af eksisterende grafiske regler og anvende former og farver som angivet i designsystemet. <a href="/plugins/">Vi peger på en række plugins og hvordan disse kan styles så de passer ind</a>.

<h2 class="h5">10. Brug et af de anviste layouts til din footer</h2>

Slut din løsning af med en footer og <a href="/komponenter/footers/">brug et af de anviste layouts</a> til det.
