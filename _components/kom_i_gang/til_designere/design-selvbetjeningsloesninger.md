---
permalink: /komigang/tildesignere/design-selvbetjeningsloesninger/
layout: styleguide
title: Kort guide til design af selvbetjeningsløsninger
category: Kom_i_gang_category
parentlink: /komigang/tildesignere/
---
<section>
    <p>Når du som designer skal sætte en selvbetjeningsløsning op, skal du være opmærksom på følgende:</p>
    <ol>
        <li>Designet (kontrastforhold mm.) skal være tilgængeligt på WCAG 2.1 AA niveau. Brug plugins til dit designprogram, for at efterleve WCAG 2.1 AA eller brug online værktøjerne fra WebAIM.</li>
        <li>Anvend gerne et 12-grid layout, evt. med følgende breakpoints: 480px, 768px, 991px og 1200px.</li>
        <li>Anvend gerne et 8pt baseline grid.</li>
        <li>Layoutet er inddelt i en header, et indholdsområde og en footer på alle sider. </li>
        <li>Headeren skal følge den beskrevne struktur.</li>
        <li>Venstrestillet én-kolonne-layout er anbefalet.</li>
        <li>Knapper bør venstrestilles og primærknappen er altid til venstre.</li>
        <li>Anvend fonten “IBM Plex Sans” og følg de typografiske regler.</li>
        <li>Anvend ikoner fra eller baseret på Material Design, da de følger 8pt grid og skallerer godt.</li>
        <li>Anvend farver og former som beskrevet under “design”.</li>
        <li>Hold designet let og luftigt (masser af white space) og brug afstande og luft i designet til at indikere sammenhænge og adskillelse.</li>
        <li>Del selvbetjeningsløsningen op i små bidder (trin).</li>
    </ol>
</section>
<section>
    <h2>Grundprincipper</h2>
    <p>Designsystemet følger nogle grundprincipper som du bør kende.</p>
    <p>Principperne skal sikre at designsystemets komponenter kan anvendes hver for sig og sammen i uendelige kombinationer i de mange forskellige selvbetjeningsløsninger, som kan tilgås fra borger.dk og Virk. Samtidig med at designet skal passe ind på portalerne, der er to selvstændige brands med hver deres visuelle design. </p>
    <p>Det visuelle design er: </p>
    <ul>
        <li>Neutralt</li>
        <li>Simpelt</li>
        <li>Målrettet til selvbetjeningsløsninger</li>
    </ul>
    <p>Frontenden-koden er:</p>
    <ul>
        <li>Minimal</li>
        <li>Modulær</li>
        <li>Skalerbar</li>
    </ul>
    <p>De to gange tre principper fungerer i tandem således at designsystemet er nemt og effektivt at anvende til at bygge simple og effektive selvbetjeningsløsninger med, der passer ind på både borger.dk og Virk.</p>
</section>