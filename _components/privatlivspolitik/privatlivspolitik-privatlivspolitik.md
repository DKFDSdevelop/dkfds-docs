---
title: Privatlivspolitik
parent: Privatlivspolitik-Cookies
order: 10
headingClass: ''
component: ''
componentTitle: ''
componentCode: ''

---
På denne side kan du læse om vores behandling af dine personoplysninger og dine rettigheder.

Erhvervsstyrelsen behandler de oplysninger, du giver os eller vi indsamler om dig, i overensstemmelse med gældende regler. Vi er bevidste om, at dine oplysninger skal behandles med respekt for oplysningernes fortrolighed og for dit privatliv.

<h3>Vi er den dataansvarlige - hvordan kontakter du os?</h3>

Erhvervsstyrelsen er dataansvarlig for behandling af de oplysninger, som vi har modtaget om dig. Du kan kontakte os her:

Erhvervsstyrelsen<br />
Langelinie Allé 17<br />
2100 København Ø<br />
CVR-nr. 10150817<br />
Telefon: 35 29 10 00<br />
Mail: <a href="mailto:erst@erst.dk">erst@erst.dk</a>

<h3>Formålene med og retsgrundlaget for behandlingen af dine personoplysninger</h3>

Vi anvender data til at forbedre Det Fælles Designsystem (FDS) og give dig/myndigheden et bedre produkt. Vi indsamler desuden oplysninger til en anonymiseret statistik over, hvor mange brugere der åbner deres mails.

<h3>Kategorier af personoplysninger</h3>

Når du anvender FDS, vil vi i forbindelse med indsamling af brugsstatistik registrere din IP-adresse.

<h3>Hvor behandles dine personoplysninger?</h3>

IP-adressen gemmes hos Piwik PRO.

<h3>Hvem har adgang til dine oplysninger?</h3>

Dine personoplysninger bliver videregivet til følgende modtagere:

Medarbejderne i Erhvervsstyrelsen har adgang til dine personoplysninger i det omfang, det er nødvendigt for at forbedre produktet.

Piwik PRO er databehandlere for hovedparten af FDS-behandlinger af personoplysninger. De har adgang efter instruks fra FDS-teamet i det omfang, det er nødvendigt for at kunne foretage driften af IT-systemerne.

<h3>Opbevaring af dine personoplysninger</h3>

Dine personoplysninger opbevares sikkert og fortroligt i IT-systemer med kontrolleret og begrænset adgang og på servere placeret i særligt sikrede lokaler. 

Vi arbejder kontinuerligt for at beskytte fortroligheden af de oplysninger, vi behandler, og på at sikre oplysningerne mod uautoriseret adgang, ændring, offentliggørelse eller destruktion.

Oplysninger om dig gemmes så længe, det er nødvendigt for at kunne opfylde vore forpligtelser som offentlig myndighed og for at kunne overholde gældende lovgivning, herunder arkivloven.

Oplysningerne i forbindelse med din tilmelding til at modtage nyhedsmail vil blive opbevaret, indtil du afmelder dit nyhedsabonnement.

### Retten til at trække samtykke tilbage
Du har til enhver tid ret til at trække dit samtykke tilbage, konsekvensen heraf vil være at du ikke længere kan modtage nyhedsbrev fra Det Fælles Designsystem.

Ønsker du således at afmelde et eller flere af dine nyhedsabonnementer, kan du framelde dig/opdatere dine abonnementer via linket nederst på <a href="/faellesskab/nyhedsmail/">tilmeldingssiden</a>. Du vil derefter ikke modtage nyheder fra det pågældende abonnement.

Hvis du vælger at trække dit samtykke tilbage, påvirker det ikke lovligheden af vores behandling af dine personoplysninger på baggrund af dit tidligere meddelte samtykke og op til tidspunktet for tilbagetrækningen. Hvis du tilbagetrækker dit samtykke, har det derfor først virkning fra dette tidspunkt.

<h3>Dine rettigheder</h3>

Du har efter databeskyttelsesforordningen en række rettigheder i forhold til vores behandling af oplysninger om dig. Rettighederne fremgår særligt af artikel 13-18 og artikel 20-22 i forordningen.

I det følgende beskriver vi dine rettigheder mere overordnet. Hvis du ønsker en mere udførlig beskrivelse af dine rettigheder, kan du læse forordningen (”Vejledning om de registreredes rettigheder”) på datatilsynets hjemmeside eller henvende dig til vores databeskyttelsesrådgiver på e-mail DPO@em.dk.
 
Du har ret til at anmode om indsigt i de oplysninger, vi behandler om dig, ligesom du har ret til at anmode om at få rettet urigtige oplysninger om dig og i særlige tilfælde ret til at få slettet oplysninger om dig, inden tidspunktet for vores almindelige generelle sletning indtræffer.

Herudover har du i visse tilfælde ret til at få behandlingen af dine personoplysninger begrænset. Du har endvidere ret til at gøre indsigelse mod behandlingen af dine oplysninger.

Endelig har du ret til at anmode Erhvervsstyrelsen om at modtage dine oplysninger i et almindeligt anvendt og maskinlæsbart format. Sådanne anmodninger skal fremsendes til Erhvervsstyrelsens databeskyttelsesrådgiver.

<h3>Klage til Datatilsynet</h3>

Du har ret til at indgive en klage til Datatilsynet over FDS-behandling af dine oplysninger, hvis du mener, at behandlingen er i strid med databeskyttelsesforordningen.

Datatilsynet er den uafhængige statslige myndighed, som fører tilsyn med, at reglerne i databeskyttelsesforordningen og databeskyttelsesloven overholdes. Datatilsynet har bl.a. til opgave at vejlede og rådgive myndighederne i behandlingen af personoplysninger. Datatilsynet behandler også klager over myndigheders behandling af personoplysninger samt gennemfører inspektioner hos myndigheder og private virksomheder.
