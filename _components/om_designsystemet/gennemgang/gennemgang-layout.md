---
title: Layout
parent: Gennemgang
order: 40
---

Det Fælles Designsystem ønsker at hjælpe dig med at skabe  en god oplevelse for dine brugere: Når de bruger din selvbetjeningsløsning skal de opleve et visuelt og funktionelt design og layout, der er neutralt, simpelt og fleksibelt.

### 12 kolonner (horisontalt)

Det Fælles Designsystem baserer sit responsive layout på en opdeling af siden i 12 lige brede kolonner med 32px afstand mellem hver kolonne (16 px på hver side af en kolonne). Det giver ro, overskuelighed og forudsigelighed, når man placerer sidens komponenter indenfor et grid og får en side og dens søskendesider til at fremtræde sammenhængende. Det har positiv betydning for billedstørrelser og andre elementer.

I tablet- og mobilvisninger folder layoutet sammen til 8- og 4-grid. På den måde følges proportionerne ad fra størst til mindst. 

### Responsivt med break points

Det Fælles Designsystem er responsivt og tilpasser sig således automatisk det tilgængelige vinduesareal.

Sidens break points – de værdier, hvorefter siden automatisk tilpasser sig arealet – er:

- Desktop/stor skærm: 1200px
- Desktop/middel skærm: 992px
- Tablet: 768px
- Mobil: 576px

### Typiske grid-layouts

Du kan kombinere de 12 kolonner og flette dem sammen, så du ender med layout varianter, der fx består af 3/9, 4/8, 4/4/4 osv. Alle sider bygger på den måde på det samme fundament, som bidrager til at skabe ro og overblik.

<figure>
    <img src="{{ site.baseurl }}/assets/img/descriptionimages/grid-inddelinger.jpg" class="w-percent-30" alt="Grafik der viser Det Fælles Designsystems grid-inddelinger" title="">
    <img src="{{ site.baseurl }}/assets/img/descriptionimages/grid-inddelinger-artikel.jpg" class="w-percent-30" alt="Grafik der viser Det Fælles Designsystems grid-inddelinger" title="">
    <img src="{{ site.baseurl }}/assets/img/descriptionimages/grid-inddelinger-nav1.jpg" class="w-percent-30" alt="Grafik der viser Det Fælles Designsystems grid-inddelinger" title="">
    <img src="{{ site.baseurl }}/assets/img/descriptionimages/grid-inddelinger-nav2.jpg" class="mt-4 w-percent-30" alt="Grafik der viser Det Fælles Designsystems grid-inddelinger" title="">
    <img src="{{ site.baseurl }}/assets/img/descriptionimages/grid-inddelinger-search.jpg" class="mt-4 w-percent-30" alt="Grafik der viser Det Fælles Designsystems grid-inddelinger" title="">
    <figcaption>Ovenstående er eksempler på mulige kombinationer af kolonner inden for Det Fælles Designsystems 12-grid layout.</figcaption>
</figure>

### Baseline grid (8px vertikalt)

I designsystemet går alle vertikale dimensioner og afstande op med en faktor 8. Gennem gentagelsen af værdier opstår der en ro og balance på tværs af det visuelle layout og mellem sidens lodrette elementer.

<h4 class="h5">Læs mere om 8pt grid</h4>
<ul class="nobullet-list">
    <li><a href="https://builttoadapt.io/8-point-grid-vertical-rhythm-90d05ad95032" class="icon-link">8-Point Grid: Vertical Rhythm<svg class="icon-svg" focusable="false" aria-hidden="true" tabindex="-1"><use xlink:href="#open-in-new"></use></svg></a></li>
</ul>
